---
lang-switch: /en/iron-man
---
## La nascita
Concepito da Stan Lee come un "supereroe imprenditore", Tony Stark fa il suo esordio nel mondo dei fumetti nel 1963 sul trentanovesimo numero del fumetto "Tales of Suspense", diventando Iron Man. Da quel momento il personaggio diventerà protagonista di molte pubblicazioni Marvel, alcune intitolate con il suo stesso nome, ottenendo un posto all'interno di vari gruppi della casa editrice, tra cui gli Avengers.<br/>
Nonostante tutto, il personaggio non raggiunge la stessa popolarità di altri personaggi fino al 2008, quando l'uscita del film "Iron Man" rende questo personaggio, interpretato da Robert Downey Jr., un'icona dell'Universo Marvel portandolo ad essere conosciuto anche al grande pubblico e non solo alla nicchia di persone interessate ai fumetti.
## Il carattere
Dotato di un'estrema intelligenza, ma anche di un carattere molto particolare che lo porta spesso a scontrarsi con gli altri, Tony Stark è molto egocentrista, sicuro di sé e arrogante. Nonostante ciò è molto coraggioso e non esita ad aiutare e salvare gli altri, anche a costo della propria vita e con mezzi non proprio convenzionali.
## L'armatura
Al contrario di molti supereroi dotati di superpoteri, Tony Stark fa affidamento solo sulla propria intelligenza e ricchezza.<br/> Proprietario delle Stark Industries, il personaggio fa uso in combattimento, e non solo, di un'armatura costruita da lui stesso grazie all' tecnologie della propria azienda.<br/>
La tuta, inizialmente grigia, poi diventata dei classici colori giallo e rosso, è dotata di varie funzioni, tra cui la possibilità di volare o di sparare laser. Ha inoltre integrata al suo interno un'intelligenza artificiale, chiamata inizialmente J.A.R.V.I.S., dal nome del maggiordomo di Stark nei fumetti, e poi sostituita da F.R.I.D.A.Y., in grado di comunicare con l'utilizzazione della tuta ed eseguire varie analisi interne ed esterne all'armatura.