---
lang-switch: /en/phase-3
---
## Captain America: Civil War (2016)
A seguito di un errore degli Avengers, l'ONU decide di stipulare gli accordi di Sokovia per controllare i superumani. Steve Rogers, non d'accordo con quest'imposizione, si ribella insieme ad una parte degli Avengers e si ritrova contro Tony Stark, sostenitore degli accordi. A complicare le cose ci sono il ritorno del Soldato d'Inverno e l'arrivo del Barone Zemo, che vuole sfruttare il litigio per distruggere gli Avengers.
## Doctor Strange (2016)
Il chirurgo Stephen Strange perde l'uso delle mani in un incidente d'auto. Non trovando aiuto nella medicina, arriva a Kamar-taj dove, sotto la guida dell'Antico, diventa uno stregone e si ritrova a contrastare una minaccia di carattere interdimensionale.
## Guardiani della Galassia Vol. 2 (2017)
Dopo una missione, i Guardiani della Galassia atterrano su un pianeta. Quest'ultimo si rivela essere un Celestiale di nome Ego nonché padre di Peter Quill. Ego, però, si scoprirà non avere buone intenzioni e toccherà ai Guardiani, con l'aiuto di Yondu, salvare Star-Lord.
## Spider-Man Homecoming (2017)
Dopo aver partecipato alla disputa tra le due fazioni degli Avengers, Peter Parker torna a New York e riprende gli studi. Dovrà inoltre, nei panni di Spider-Man, affrontare L'avvoltoio e fare i conti con le responsabilità che comporta essere un eroe.
## Thor: Ragnarok (2017)
Dopo essere scappato da Surtur, un essere che vuole distruggere Asgard, Thor torna a casa e, ottenuto l'aiuto di Loki, parte alla ricerca del padre scomparso. I due scopriranno l'esistenza di una sorella, Hela, la dea della morte, che vuole impadronirsi di Asgard. Il viaggio per cercare di fermarla porterà i due fratelli a viaggiare nello spazio e a ritrovare vecchi e nuovi alleati.
## Black Panther (2018)
T'Challa, re del Wakanda, deve proteggere il proprio regno da Erik Stevens, suo cugino, che cerca, per motivi di vendetta, di rubargli il trono e il ruolo di Pantera Nera, protettore del Wakanda.
## Avengers: Infinity War (2018)
Gli Avengers devono affrontare Thanos, un alieno che cerca di ottenere le gemme dell'infinito, oggetti dal potere straordinario, per distruggere metà della vita dell'universo. Purtroppo, la loro battaglia non andrà come sperato sotto molti aspetti.
## Ant-Man and the Wasp (2018)
Mentre cerca di salvare Janet, la madre di Hope, intrappolata nel regno quantico, Scott si ritrova ad affrontare Ava Starr, una ragazza i cui poteri sono molto simili a quelli di un fantasma. Sarà aiutato questa volta da Hope che, ricevuto dal padre il vecchio costume di Janet, assume l'identità di Wasp affiancando Ant-Man.
## Captain Marvel (2019)
Nel 1995, Vers, una guerriera Kree, cerca di proteggere la Terra dagli Skrull, alieni mutaforma. Insieme a Fury, indagherà sul proprio passato di cui non ricorda niente e sulla vera natura del conflitto tra Kree e Skrull.
## Avengers: Endgame (2019)
Cinque anni dopo gli eventi che hanno portato Thanos a distruggere metà della popolazione dell'universo, gli Avengers cercano di recuperare le gemme dell'infinito viaggiando nel passato per annullare le azioni del Titano Pazzo. Si troveranno, però, contro una versione del Titano che questa volta vuole fare qualcosa di peggiore: distruggere l'intero l'universo. 
## Spider-Man: Far from Home (2019)
Peter Parker, in gita a Venezia con la scuola, si trova a fare i conti con la morte del suo mentore e contemporaneamente affrontare una nuova minaccia per il pianeta che porta alla rivelazione della sua identità segreta di Spider-Man.