---
lang-switch: /en/hulk
---
## La nascita
Hulk compare per la prima volta nel 1962 in “The Incredible Hulk”, un fumetto pubblicato dalla Marvel Comics. Nasce in un periodo storico particolare, siccome in questi anni gli Stati Uniti erano minacciati da possibili attacchi nucleari.<br/>
Il protagonista del fumetto è il Dr. Robert Bruce Banner, conosciuto più comunemente come Bruce Banner, un fisico e chimico nucleare.<br/>
La versione cartacea di Hulk nasce quando Banner, durante un esperimento su un ordigno atomico, si trova esposto accidentalmente a una quantità eccessiva di raggi gamma per salvare Rick Jones, un ragazzo entrato nel territorio dell'esperimento.<br/>
Nell'Universo Cinematografico Marvel, invece, Bruce Banner diviene Hulk a seguito di alcuni esperimenti condotti insieme alla fidanzata Betty per replicare il siero del supersoldato usato su Steve Rogers durante la Seconda Guerra Mondiale.
## Hulk
Hulk è l'alter ego di Bruce con la quale lui tenta di convivere a seguito dell'esposizione ai raggi gamma.<br/>
Si tratta di un umanoide di colore verde dotato di un'estrema forza fisica la quale, almeno nei fumetti, è proporzionale alla sua rabbia. Perciò, più il Gigante di Giada (nome dato dal colore) si arrabbia, più la sua forza aumenta.<br/>
In realtà, nei primi numeri della serie in cui compare, il gigante è di colore grigio e le sue trasformazioni sono dovute all'orario: Bruce si trasforma in Hulk di notte e torna umano la mattina. Dopo qualche numero la Casa delle Idee decide di colorare Hulk di verde e di rendere le sue trasformazioni collegate alla rabbia, creando la versione più conosciuta e famosa del personaggio.
## Smart-Hulk
Bruce e Hulk sono apparentemente due persone distinte unite insieme però in una sorta di convivenza: quando Hulk prende il sopravvento su Banner, lo rende inconsapevole dell azioni da lui condotte.<Br/>
Nonostante ciò, esiste una particolare versione del personaggio: Smart Hulk, ossia la perfetta simbiosi tra la forza bruta del del gigante e l’intelligenza del dottor Banner. In questo caso i due alter ego sembrano convivere pacificamente senza ostacolarsi e soprattutto senza che una personalità prenda il sopravvento sull'altra.
## Hulk nel MCU
Hulk, più di altri personaggi Marvel, ha avuto vari adattamenti cinematografici nel corso degli anni. Tra questi sicuramente quello più longevo è quello dell'MCU, dove il Gigante di Giada compare per la prima volta nell'unico film completamente dedicato all'eroe:
L’incredibile Hulk.<br/>
Dopo il suo primo film, anche non ricevendo altre opere dedicate completamente a lui, il personaggio compare in altri film o serie, come The Avengers o Thor: Ragnarok. In quest'ultimo è co-protagonista al fianco di Thor insieme a Loki e Valchiria. Naturalmente, i ruoli in questi film sono meno centrali, ma nonostante ciò il personaggio ha continuato ad evolversi e a cambiare, fino a quando in Avengers: Endgame riesce ad unire le sue due nature in Smart-Hulk, in modo da avere l'intelligenza di Bruce che la forza di Hulk.